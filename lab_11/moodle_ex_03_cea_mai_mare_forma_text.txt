3.
Este săptămâna formelor geometrice la grădiniţă. Astăzi copiii au învăţat să deseneze pătrate, dreptunghiuri şi cercuri. Bineînţeles că apare competiţia: cine poate desena cea mai mare formă geometrică? Doamna educatoare este arbitrul şi trebuie să stabilească cine este câştigătorul. O puteţi ajuta?

Cerinţă
Stabiliţi cine a desenat forma geometrică cea mai mare (cea care are suprafaţa cea mai mare).

Date de intrare
Se vor citi de la tastatură (fluxul stdin) următoarele date:
o valoare întreagă N reprezentând numărul de forme geometrice intrate în competiţie, urmată de caracterul newline (tasta Enter);
N linii, fiecare linie conţinând numele formei geometrice („patrat”, „dreptunghi”, „cerc”) şi informaţiile despre aceasta (lungimea laturii pentru pătrate, lungimile laturilor pentru dreptunghiuri, raza cercului pentru cercuri), în următorul format:
patrat <L>
dreptunghi <L1>  <L2>
cerc <R>
Entităţile componente ale liniilor sunt separate printr-un spaţiu, ca în exemplul dat în final. Fiecare dintre cele N linii reprezentând rezultate este urmată de caracterul newline (tasta Enter).

Date de ieşire
Programul va afişa pe ecran (stream-ul standard de ieşire) informaţiile despre forma cea mai mare în acelaşi format în care au fost introduse şi datele de intrare (se va afişa exact linia citită de la intrare).

Restricţii şi precizări
Numărul de forme geometrice, N, este un număr întreg între 1 şi 100.

Denumirea formelor geometrice va fi („patrat”, „dreptunghi” sau „cerc”).

Lungimile laturilor şi razele sunt numere reale, între 0 şi 1000, cu exact 2 zecimale.

Suprafaţa formelor geometrice este: Spatrat = L2, Sdreptunghi = L1 * L2, Scerc ~ 3.14 * R2.

Se garantează faptul că nu vor exista două forme geometrice cu suprafaţă maximă.

